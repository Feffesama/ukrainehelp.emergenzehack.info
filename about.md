---
layout: page
title: Il Progetto
subtitle: Scopri come funziona la piattaforma, come e da chi viene sviluppata
permalink: /about/
lang: it
---
  
Questo è un progetto non profit di civic hacking, organizzato e diretto interamente da volontarie e volontari. È nato per condividere informazioni utili e verificate a supporto della popolazione dell’Ucraina sottoposta nel febbraio 2022 ad un attacco militare da parte della Russia.

Lo scopo del progetto è raccogliere, verificare, aggregare e diffondere informazioni utili che possano essere di aiuto agli e alle ucraine in difficoltà per la guerra, in particolare alle persone costrette a lasciare il proprio Paese. 

La piattaforma raccoglie richieste di aiuto e segnalazioni di vario tipo, dalle iniziative solidali di enti e associazioni ai servizi di supporto e assistenza per i rifugiati, dalle raccolte di beni di prima necessità alle offerte di ospitalità e trasporto. E poi informazioni istituzionali, raccolte fondi (solo se finanziano iniziative civili e non operazioni belliche o acquisto di forniture militari) e fake news prodotte dalla propaganda militare o relative a false azioni di solidarietà (ad esempio truffe ai danni di rifugiati, false raccolte fondi, ecc.).  

Il progetto non intende in alcun modo sostituirsi a fonti istituzionali di informazione e supporto.

Il progetto si rivolge a tutte le persone che sono interessate a ciò che sta accadendo in Ucraina e che vogliono attivarsi (anche da casa), in modo pacifico e solidale, per dare una mano al popolo ucraino.

**Riuso**

Ogni componente software che sviluppiamo è rilasciato con una licenza Open Source che ne permette il riuso e ne promuove lo sviluppo pubblicamente.

I dati che raccogliamo e produciamo vengono pubblicati e tenuti aggiornati come [Open Data](https://europehelp.info/opendata/).

Laddove lo si ritenga utile, tutta l’infrastruttura è ri-usabile da organizzazioni, associazioni, gruppi informali ed anche governi e pubbliche amministrazioni che avessero bisogno di un servizio per informare e promuovere la partecipazione dei cittadini per rispondere ad una emergenza di qualsiasi tipo e in qualsiasi parte dell’Europa e del mondo.

Il progetto è descritto tramite il nostro [wiki](https://github.com/emergenzeHack/europehelp.info/wiki).

L’idea e buona parte del progetto è del gruppo di civic hacker [EmergenzeHack](https://emergenzehack.info/), la stessa squadra che ha sviluppato nel 2016 il progetto [TerremotoCentroItalia.info](https://www.terremotocentroitalia.info/) e nel 2020 [Covid19Italia.help](https://covid19italia.help/).


### Contatti

- [Email](mailto:europehelp.info@gmail.com)
- [Repository Github](https://github.com/emergenzeHack/europehelp.info)

### Tecnologie e Progetti Riusati

- [Beautiful Jekyll](https://deanattali.com/beautiful-jekyll/)
- [Maptune](https://github.com/gjrichter/maptune)
- [Mapstraction](http://mapstraction.com)
- [Leaflet](http://leafletjs.com)
- [Mapicons](http://mapicons.nicolasmollet.com)
- [Bootstrap](http://getbootstrap.com/)
- [Glyphicons](http://glyphicons.com)
- [Jekyll](https://jekyllrb.com/)
- [Github](http://www.github.com)
- [Formio](https://formio.github.io/formio.js/#)
- [TerremotoCentroItalia](http://www.terremotocentroitalia.info)

