---
layout: post
title: La Regione Toscana (e il Governo) rilancia i nostri dati, grazie!
categories: blog
lang: it
---

La regione Toscana tramite il portale dei dati su [OpenToscana](http://dati.toscana.it/) ha deciso di darci la possibilità di pubblicare tutti i dataset del progetto che si trovano in [questa](https://www.covid19italia.help/opendata/) pagina.

Trovate tutto da oggi in [questa](http://dati.toscana.it/dataset/segnalazioni-aggiornate_covid19ita) sezione del portale istituzionale.

Questo è stato possibile grazie alla Regione stessa che ha concesso questo tipo di “federazione”.

![opentoscana](/images/opentoscana.png)

Tecnicamente non è niente di complesso, si è trattato di collegare i dati di Covid19Italia.help anche sul portale della regione in modo che siano più visibili.

Certo è un piccolo grande esempio di importanza non da poco: cosa significa nel concreto? Che chi visita OpenToscana o cerca dati su quel portale potrà accedere ai dati raccolti dal nostro progetto ed usarli.

Ma soprattutto significa che un progetto di iniziativa civica può produrre dati utili alle pubbliche amministrazioni e che le pubbliche amministrazioni possono aggregare dati istituzionali assieme ad altri dati provenienti da fonti diverse (cittadini, associazioni, aziende) se sono utili come dati pubblici alle persone.

Nota non da poco: in conseguenza di questa "federazione" da oggi siamo anche sul portale nazionale dei dati del governo italiano a [questa pagina](https://www.dati.gov.it/dataset/segnalazioni-aggiornate).

*Un grazie al Settore Infrastrutture e Tecnologie per lo sviluppo della Società dell’Informazione della regione Toscana in particolare a Davide Bruno per averci fatto presente questa possibilità a dimostrazione del fatto che sono le persone dentro le Pubbliche Amministrazioni che contano (e non tanto le tecnologie)*
